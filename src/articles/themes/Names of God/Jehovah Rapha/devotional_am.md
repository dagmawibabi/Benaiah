---
title: Jehovah Rapha
date: 'June 24, 2025'
---

ፈዋሹ አምላክ 
ከአዳም ወድቀት በኋላ ሞት ፣ ስቃይ፣ ጥፋት በገፍ በአለም ሆነ ። ለውድቀት ከዳረገው ኋጢያት ሊያድነውና ሊያወጣው የሚችል ሌላ አካል እንዳልነበረ ከመጽሃፍ ቅዱስ መጀመሪያ እንረዳለን። ቢሆንም የወደቀው አዳም ድነትን እንዲያገኝና፤ አምላክ እግዚአብሄር በስሙ የተጠሩትን ሲጠብቅና ሲያድን እንመለከታለን ።  በአዲስ ኪዳን  በማቴዎስ ወንጌል “ልጅም ትወልዳለች፤ እርሱ ሕዝቡን ከኃጢአታቸው ያድናቸዋልና ስሙን ኢየሱስ ትለዋለህ።” በማለት የክርስቶስ ኢየሱስ የመወለድና አብ ለሰዎች የሰጠውን ተስፋ ፍጻሜ መቃረብ አበሰረ። የኢየሱስ ክርስቶስ ውልደትና ወደ ምድር የመምጣቱ ዋነኛ አላማ የሰውን ልጅ አስሮ ይዞት ከነበረው ሀጢያት ማዳን ነበር። የኢየሱስ የስሙ ትርጓሜ አዳኙ ማለት ነው ። በእርግጥ ለምን ወደ ምድር መምጣት አስፈለገው ቢሉ የመጣው ስብራታችንን ሊጠግን፤  አጥፍቶን ከነበረ ኋጢአት ሊያድነንና ወደ አምላክ ሊያቀርበን መካከለኛ ሊሆንልን ነው።

ፈዋሹ ጌታ ኢየሱስ  ብዙዎችን ከብዙ አይነት ህመምና ደዌ፣ ከሰይጣን እስራት እንዲሁም ከኋጢያታቸው አድኗል። እርሱ የአምላክን ፈዋሽነትና ሙላት  የተረዳንበትና ያየንበት እንዲሁም የተማርንበት  ሊቃችን ነው። በእርሱ ፊት ታላቅና አስፈሪ የሆነ እኛን በሃዘንና በበሽታ ሊጥል የሚችል ማንነትና ምንነት  የለም። እርሱ ያህዌ ራፋ ነውና ፦ አምላክ ፈዋሽ ማለት ነው። እርሱ የማይፈውሰው በሽታ፣ የማይመልሰው ጥያቄ የለም ። 

ፈውስ ኢየሱስ ክርስቶስ በሰዎች ህይወት ውስጥ የሚያደርገው ጣልቃ ገብነት ነው። ህመማችን እንዳልነበሩ ሁሉ ከእኛ ይወስዳቸዋል። ቀርቦም ቁሳላችንን ያጸዳል፤  ዘይትን በቍስሎቹ ላይ አፍስሶ  ይፈውሳቸዋል። እርሱ ከሰዎች ጋር ይጓዛል ከብርቱ ጋር ይበርታል፣ የደካሞችንም ድካም ይሸከማል ። ፈውስ ለሚያሻቸው ፈውሱን፤ እርዳታው ለሚሹቱ በጎነቱን ሁሌም ያደርጋል። የዋህ በልቡም ትሑት ነውና ድካማችንን ይታገሳል። እርሱም ለህዝቡ መጠጊያና ጥላ ይሆን ዘንድ ቃሉን ሰጥቶናል።




ማጣቀሻ 
hanna kinfe(jan 3 2026).Devotional. The God whoHeals.https://docs.google.com/document/d/116u0C2monsCGWVbyv21VYYx64onvudb_t2thupEn1mQ/edit?usp=sharing
